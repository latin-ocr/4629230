...8.-

paulo ante exposuit Neoptolemus. Is enim narravit post patris mortem se ab Ulixe et Phoenice arces-
situm esse Troiam; quos se lubenti animo secutum esse et patris quem vivum non vidisset mortui saltem
adspiciendi cupiditate, et gloriae studio ductum, quia Troiam negassent illi a quoquam nisi ab Achillis
filio expugnari fas esse. Troiam autem cum advenisset ab exercitu Graecorum exceptum sese esse
magna laetitia patris faciem agnoscentium. Deinde complorato patris leto cum Atridas rogasset, ut et
arma paterna et quaecunque ille reliquisset sibi redderent, respondisse illos, alia omnia datum iri praeter
arma Achillis quae in Ulixis iam essent potestatem tradita. Tum se graviter conquestum de iniuria sibi
illata etiam turpissimis probris ac contumeliis ab Ulixe esse vexatum; quare Atridis maxime qui talia
fieri paterentur irascentem se relictis statim castris Graecorum reverti rursus in insulam Scyrum, unde
arcessitus suisset.

In his si praeter unum illud, quod Troiam arcessitus est Neoptolemus, omnia sunt ficta et com-
menticia ac ne ea quidem vere sunt dicta quae ad arma Achillis Neoptolemo denegata rixamque inde
coortam pertinent, necesse est statuere chori quoque omnia esse falsa, eumque putabimus callide in-
telligentem qua fraude usus sit Neoptolemus socium se addere simulatori et sic loqui ut dolum istum
adiuvet dictisque suis illius mendaciis fidem faciat.

Quod ita se habere non videtur nobis verisimile esse. Facilius crederemus, si chorus colloquio
personarum se immiscens nudis verbis efferret ea quae stropha illa continentur. At, quod non levis
est momenti, cantat ille carmen melicum, invocatque Tellurem lovis matrem testemque adhibet dictorum
suorum, oratione utitur pietatis ac reverentiae plenissima. Quae omnia si sunt vana, quo meliorem
prae se serunt speciem, eo magis nefariae arguenda sunt impietatis, nec mendacem solum se praebet
chorus, quod possit sortasse excusationem habere magnae domini adiuvandi cupiditatis, sed summum
numen divinum illudit eiusque sanctitate abutitur ad tuendam fraudem. Fatemur quidem peculiare
quoddam ingenium choro Philoctetae tributum esse a Sophocle, quod, etsi est ei aliquid similitudinis
cum Aiacis choro, tamen cum nulla alia eiusdem poetae sabula plane possit comparari3 multo minor
enim conditionis, vitae, sensus, voluntatis in hoc est dignitas quam in reliquis. Sed orationem a reli-
gione abhorrentem nulli unquam choro tragico, ne huic Philoctetaeo quidem affinxisse Sophoclem pro
certissimo videtur esse habendum. ltaque censemus, quae chorus hoc carmine commemoret, ea non
esse ficta sed congruere cum re ct veritate. Quod si recte statuimus, sequitur etiam quae Neoptole-
mus exposuerit de armis paternis sibi denegatis deque rixa quae propter hanc rem sibi cum Atridis
intercesserit, sincere esse dicta atque rei veritatique convenienter.

lam si quaerimus quid alii scriptores ea de re tradiderint, Homerus in Od. Xl, 506 sqq. ubi
narrantem Achilli. apud inferos sccit Ulixem de Neoptolemi lilii virtute ac prudentia, armorum nullam
iniecit mentionem. Apud Quintum autem Smyrn. (Paralip. Hom. Vll, 194 et 444 sqq.) Ulixes persuadens
Neoptolemo ut Troiam Scyro secum transvehatur ultro promittit patris arma se ei daturum eademque
arma Neoptolemus ut in castra Graecorum pervenit statim proelium initurus sibi induit. Similia Proclus
in chrestom. ex Lesch. ll. min. videtur retulisse. Hos igitur si sequemur auctores, abiicienda erit ea
quam supra proposuimus de hocloco sententia. At quid obstat quominus sumamus praeter eam samam,

