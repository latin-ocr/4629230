-9,-

equa ipse Ulixes ferebatur Neoptolemo patris arma concessisse, aliam exstitisse faunam , qua Ulixes diceretur
recusasse de armis reddendis nec reddidisse nisi post rixam cum Neoptolemo coortam vel permotum
aliqua ratione vel coactum. Certe tantum abest ut, qui rem ita aetam finxerit, ab Ulixis ingenio,
quale vulgo putabatur fuisse, discesserit, ut paene mirum videri debeat, si res Ulixis moribus tam
conveniens a fabularum inventoribus suerit praetermissa. Quin etiamsi nemo antea fabulam sic con-
formatam prodiderit, ipsum Sophoclem putamus excogitasse haec, quibus consilio suo res antea gestae
accommodarentur. ’

ltaque quae in Neoptolemi oratione miscentur salsa cum veris, ea ita sunt distinguenda, ut pro

veris habeantur quaecunque cum chori carmine consentiunt. Fallere Philoctetam incipit Neoptolemus, ubi

etiamnunc paternis armis se simulat orbatum esse ac propterea redeundi in patriam cepisse consilium.

Chorus autem non ignorans quem ad finem pertineat rerum a Neoptolemo expositarum veritas,

quia 'iussus est observare atque imitari quaecunque vel loquentem vel facientem vidisset dominum, pru—
dentissime canit quibus neque aperiat quod texit Neoptolemi oratic, neque augeat vel confirmet eiusdem
commenta⁴ Hoc enim si fecisset, verendum erat ne quid imprudens committeret, quod Neoptolemi
consilio vel contrarium esset vel adversum. ltaque satis habet carmine suo confirmare id, quod a
Neoptolemo vere dictum agnovit 3 narrans enim quid eo tempore, quo Neoptolemus spoliabatur armis
paternis, revera fecerit ipse, neque obest ullo modo Neoptolemi inventis et adiuvat eiusdem in de-

cipiendo Philocteta industriam.

Hoc de loco quae disputavimus, ea propterea non parvi nobis videntur esse momenti, quod

huius carminis explicatione veluti norma quadam dirigi debebit omne de chori Philoctetae mente atque

ingenio iudicium.

Sed ne diutius Te moremur, Vir clarissime, iam finis faciendus disserendi. Unum est, quod
addamus. Deum Optimum Maximum precamur, ut quam diutissime Te velit humanitatis studiis inter
nos praeesse longissimaque perfrui rerum Tuarum omnium incolumitate. Vale.

-WQQffi—

