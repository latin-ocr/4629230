Quo die quicunque Te, Vir clarissime, diligunt observant coluntomnes undique magna frequen-
tia congregantur gratulaturi Tibi honoris quinquaginta abhinc annos ad Te delati et recordationem gra-
tissimam et faustissimam instaurationem, eo die ne nos quidem deesse voluimus dignitati celebrandae
Tuae communique omnium laetitiae. Et est profecto quod laetemur. Nam cogitantes qualem ex eo
tempore, quo doctoris philosophiae gradum assecutus es, non docendo solum et praecipiendo, sed etiarn
rebus prudenter ac fortiter gerendis longa annorum serie Tu Te praebueris, non sine summa et vo-
luptate et admiratione intelligimus prosperrimo successu ad eventum esse perducta, quae de ingenii
Tui praestantia recte iudicantes viri doctissimi olim sunt augurati.

Tam late autem patent laudes Tuae ac tanta cst meritorum Tuorum varicum, ut alii alia suo
quisque in studiorum genere habeant quae praedicent egregie a Te perfecta. Nobis id maxime videtur
convenire, ut quantum labores Tui scholis nostris attulerint adiumenti atque utilitatis pia consideremus
memoria. Cum enim ingens sit numerus eorum, quos Τιι disciplina auctoritate exemplo ad ea quae
φιλολογίας nomine complectimur doctrinae genera ita institueris, ut ipsi partim quae Te docente di-
dicissent alios possent uberrimo fructu docere, partim has ipsas literas novo augere incremento novis-
que decorare ornamentis: tum earum artium, quibus gymnasiorum discipuli maxime sunt imbuendi,
dignitatem et rationem tam luculenter illustrasti tamque acriter defendisti, ut qui rei apud nostros
scholasticae summum Te et praesidium et decus appellarit, is neutiquam iudicandus sit a vero aberrasse.

Haec igitur nobiscum recolentes diem laude Tua insignem non esse praetermittendum statuimus
quin afferremus aliquid, quod voluntatis nostrae gratique animi esset documentum, quodque ex eo
genere studiorum petitum, in quo Tu habitas et regnas, si non opere nostro, at sua vi ac natura
posset 're oblectare aliquantulum animumque Tuum a gravioribus rebus paulisper avocare. Nam recon-
ditiores si adiremus doctrinae partes atque inde depromere vellemus quae recusarent humeri nostri
ferre, temere faceremus atque arroganter. Quapropter qui in puerorum institutione consueverimus
versari, quaestiones quasdam, quae ad expeditius nostrum interpretandi veteres scriptores munus per-
tinerent, paulo diligentius tractare decrevimus. Qua in re etsi non ignorabamus nihil nos effecturos
quod eruditione Tua satis esset dignum, tamen 're confidebamus, quae esset Tua erga nostrarum
scholarum rationes atque instituta benevolentia, ne hos leviores quidem conatus nostros esse contem-
turum.- Itaque Te rogamus ut adesse quasi fingas Te nohis in schola curn discipulis nostris locos

aliqqot praestantissimi poetae explicantibus diiudicesque utrum quae afferamus probabilia videantur esse
an erroris condemnanda.

