-4-

Soph. Electra v. ¹037 sqq.

HA. τῷ σῷ δικαίῳ δῆτ’ ἐπισπέσθαι με δεῖ ,·
XP. ὅταν γὰρ εὖ φρονῇς, τόθ’ ἡγήσει σύ νῷν.
ΗΛ. ἦ δεινόν εὖ λέγουσαν ἐξαμαρτάνειν.

ΧΡ. εἴρηκας ὀρθῶς, ᾦ σύ πρόςκεισαι κακῷ.
ΗΛ. τί δ’,· ου’ δοκῶ σοι ταῦτα σύν δίκῃ λέγειν,-

XP. ἀλλ’ ἔστιν ἔνθα χή δίκη βλάβην φέρει.

De sententiarum quae versibus supra scriptis inter se nectuntur ratione non parva est inter
viros doctos dissensio. cuius dissensionis causa in iis maxime est posita, quae Electra dicit: ἦ δεινόν εὖ
λέγουσαν ἐξαμαρτάνειν. Et Wunderus quidem, cui assentitur Hartungius‚ his censet Electram exprobrare
Chrysothemidi‚ quod, quamquam recte dicat, tamen non recte saciat3 miserum enim esse eam, quae dicat id
esse faciendum quod iustum sit, non facere quod iustum sit3 ostendisse autem modo Chrysothemi-
dem, quod iustum esset faciundum esse. At in ea quidem tragoediae parte, cuius hic locus
est, nil tale ostendit Chrysothemis‚ et quae dixit eadem v. 338 sq. καίτοι τό μὲν δίκαιον οὐχ ᾗ ’γώ
λέγω, ἀλλ’ ᾗ σύ κρίνεις, ea remotiora sunt quam quae nunc respicere possit Electra. Deinde huic
explicationi hoc quoque videtur obstare quod, si isto sensu locuta est Electra, nullo modo Chryso-
themidi licuit subiicere εἴρηκας ὀρθῶς, ᾧ σύ πρόςκεισαι κακῷ. Nam εὖ λέγειν cum Electra non
potuerit dici nisi propterea, quod necandum esse dixit Aegisthum, quomodo eadem possit argui ε’ἔα-
μαρτάνειν propterea, quia, quod decrevisse se recte dixerit, idem velit perficere? Quam quidem
difficultatem tollere sibi videtur Wunderus docens non eodem sensu ab Electra positum esse verbum
ἐξαμαρτάνειν quo acceptum sit a chrysothemide 3 Electram enim hoc voluisse significare: facere
quod non iustum honestumve esset, Chrysothemidem autem sic usurpasse ut esset: facere
quod non utile perniciosumque esset. Sed quamquam negari non potest eiusmodi ambigui-
tate orationis usos nonnunquam esse poetas tragicos eo maxime consilio, ut vel cupiditate quadam
occaecati homines suis ipsi dictis imprudentes viderentur tristissima quaeque vaticinari, vel humana
stultitia ac temeritate dissidente a rerum veritate divinoque numine ut gravius commoverentur spectan-
tium animi: tamen illud eos fecisse non videtur statuendum esse nisi iis locis, quibus vel peculiaris
quaedam vis tragica quaesita est ex ambiguitate, vel qui faciliorem non habent explicationem quorum-
que ratio ipsa cogit quodammodo ad ambiguitatem istam revocare interpretationem. Quod hocloco
non esse necessarium paulo post videbimus.

ln alia omnia Doederlino obsecutus atque Ellencltio discessit Schneidewinus, quem praematura
morte his literis ereptum omnes lugemus. ls enim censuit, quae Electra (liceret ᾖ δεινόν εὖ λέγουσαν
ἐξαμαρτάνειν, ad ipsam Electram esse referenda; queri eam, quod vera dicens tamen non assequeretur
quod vellet3 persuaderi enim non posse Chrysothemidi, ut Aegisthum una secum ulcisci auderet. Sed haec
quoque interpretatio habet quo displiceat. Primum enim, quod rectissime intellexit Wunderus, ipsa Chryso-
themis putat illa de se esse dicta, et quod opprobrium in eam coniecit Electra, idem in illam reiicit respondens

